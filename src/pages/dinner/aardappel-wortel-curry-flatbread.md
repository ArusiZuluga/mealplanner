---
layout: ../../layouts/Recipe.astro
title: Ⓥ Curry van aardappel en wortel met volkoren flatbread
---


Recept voor 4 personen

## Ingrediënten

* 2﻿ uien
* 5﻿ tenen knoflook
* 4﻿00 gr winterpeen
* 5﻿00 gr aardappelen
* 4﻿0 gr verse gember
* 1﻿5 gr verse koriander
* 1﻿ tl gemalen koriander
* 2﻿00 gr rode linzen
* 4﻿00 gr gepelde tomaten in blik
* 4﻿50 ml heet water
* 2﻿00 gr volkorentarwemeel
* 1﻿,5 tl bakpoeder
* 1﻿25 ml water



## Bereiding

1. Snipper de uien, snijd 2 tenen knoflook fijn. Schil de winterpenen en snijd in blokjes van 1 cm. Schil de aardappelen en snijd in blokjes van 2 cm. Schil de gember en snijd zo fijn mogelijk. Snijd de blaadjes van de koriander grof en de steeltjes fijn. 


2. Verhit de olie in een hapjespan op middelhoog vuur. Fruit hierin de ui glazig. Voeg de fijngesneden knoflook, gember en de gemalen koriander toe en bak 2 min. mee.
3. Spoel de linzen. Voeg de linzen, tomaten, de koriandersteeltjes, aardappelen en het hete water toe aan het uimengsel. Breng eventueel op smaak met zout. Zet het vuur lager en kook in 20 min. gaar met de deksel op de pan. Voeg na 15 min. de winterpeen toe en schep om.
4. Meng ondertussen het meel en de bakpoeder in een kom. Voeg het koude water en 2 el olie toe. Rasp de rest van de knoflook erboven. Zodra het deeg stug begint aan te voelen, kneed je er kort met de hand een bal van. Voeg 1 tl water toe als het deeg te kruimelig is of 1 el meel als het te kleverig is. Leg het in een kom, dek af met een theedoek en laat 10 min. rusten op een warme plek. Verdeel het deeg in 4 gelijke delen en rol er ballen van. Rol ze uit tot ovale lappen van een 1⁄2 cm dik op een met meel bestoven werkblad. Verhit een koekenpan zonder olie of boter op middelhoog vuur. Bak de flatbreads 6-8 min. tot ze gaar zijn en donkere belletjes krijgen. Keer halverwege. Haal ondertussen de deksel van de hapjespan en laat de curry nog 6 min. koken.